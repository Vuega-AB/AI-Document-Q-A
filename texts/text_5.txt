Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 001(10) 
  
 
 
Länsförsäkringar AB 
 
 
106 50  Stockholm 
Beslut efter tillsyn enligt 
dataskyddsförordningen -
Länsförsäkringar AB 
Integritetsskyddsmyndighetens beslut 
Integritetsskyddsmyndigheten konstaterar att Länsförsäkringar AB 
(organisationsnummer 502010-9681) behandlat personuppgifter i strid med artikel 32.1 
i dataskyddsförordningen1 genom att under perioden den 10 mars 2021 till och med 
den 4 juni 2021 inte ha vidtagit lämpliga tekniska och organisatoriska åtgärder för att 
säkerställa en lämplig säkerhetsnivå för personuppgifter vid användning av 
analysverktyget Meta-pixeln. 
Integritetsskyddsmyndigheten ger Länsförsäkringar AB en reprimand enligt artikel 
58.2 b i dataskyddsförordningen för den konstaterade överträdelsen.  
Redogörelse för tillsynsärendet 
Utgångspunkt för tillsynen 
Integritetsskyddsmyndigheten (IMY) mottog den 7 juni 2021 en anmälan om en 
personuppgiftsincident från Länsförsäkringar AB och ytterligare 26 bolag inom 
Länsförsäkringsgruppen. Av anmälan framgick att bolagen vid användning av 
Facebooks (ägarbolaget numera Meta) tjänst Facebook-pixel (numera Meta-pixel) 
obehörigen fört över personuppgifter till Meta för matchning mot Facebookprofiler om 
ett okänt antal personer som besökt webbplatsen www.lansforsakringar.se  och som 
där lämnat information i formulär. Överföringen orsakades av att funktionen Avancerad 
matchning aktiverats av misstag. Överföringen till Meta pågick under perioden den 10 
mars 2021 till och med den 4 juni 2021. Bland de uppgifter som förts över fanns 
identifierande information och kontaktinformation. Länsförsäkringar AB fick kännedom 
 
1 EUROPAPARLAMENTETS OCH RÅDETS FÖRORDNING (EU) 2016/679 av den 27 april 2016 om skydd för 
fysiska personer med avseende på behandling av personuppgifter och om det fria flödet av sådana uppgifter och om 
upphävande av direktiv 95/46/EG (allmän dataskyddsförordning) Diarienummer: 
DI-2021-5568 
Ert diarienummer: 
 
Datum: 
2024-12-19 
Integritetsskyddsmyndigheten Diarienummer: DI-2021-5568 2(10) 
 Datum: 2024-12-19  
 
om det inträffade av en utomstående. Så snart Länsförsäkringar AB fick kännedom om 
det inträffade avaktiverade Länsförsäkringar AB funktionen.  
Den 8 juni 2021 kompletterades anmälan om personuppgiftsincident till att omfatta 
ytterligare ett bolag i Länsförsäkringsgruppen. Med hänsyn till att det av anmälan 
framgick att samtliga bolag som omfattades av anmälan var personuppgiftsansvariga 
för den incident som inträffat på webbplatsen www.länsförsäkringar.se  inledde IMY 
tillsyn mot Länsförsäkringar AB och de övriga bolag inom Länsförsäkringsgruppen som 
omfattades av personuppgiftsincidenten i syfte att utreda de uppgifter som förekom i 
bolagens anmälan om personuppgiftsincident. Detta ärende har mot den bakgrunden 
handlagts tillsamman med tillsynsärendena mot de övriga bolagen. Tillsynerna har 
avgränsats till att avse i vad mån bolagen vidtagit lämpliga tekniska och 
organisatoriska åtgärder för att skydda webbplatsbesökares personuppgifter i enlighet 
32.1 i dataskyddsförordningen under perioden den 10 mars 2021 till och med den 4 
juni 2021 i samband med den överföring av personuppgifter som skett till Meta genom 
Meta-pixelns funktion Avancerad matchning. 
Handläggningen vid IMY har skett genom skriftväxling. 
Vad Länsförsäkringar AB har uppgett  
Länsförsäkringar AB och de övriga bolag inom Länsförsäkringsgruppen som omfattas 
av IMY:s tillsyn har yttrat sig gemensamt till IMY. Av yttrandet och bolagens anmälan 
om personuppgiftsincident framgår i huvudsak följande gällande de frågor som är 
föremål för IMY:s granskning.  
Personuppgiftsansvar  
Länsförsäkringar AB och de övriga bolag som omfattas av IMY:s tillsyn är 
personuppgiftsansvariga för införandet av Meta-pixeln, funktionen Avancerad 
matchning och den efterföljande överföringen av personuppgifter till Meta.   
Den ursprungliga implementeringen av Meta-pixeln  
Länsförsäkringar AB har interna styrdokument och formaliserade rutiner för behandling 
av personuppgifter. Till exempel finns en för personalen lättillgänglig handbok om 
behandling av personuppgifter med innehåll om vad som ska iakttas angående 
pågående eller planerade nya personuppgiftsbehandlingar. Handboken innehåller 
även checklistor som ska användas så att tillräckligt underlag ska kunna tas fram för 
de bedömningar, beslut och åtgärder som krävs innan nya personuppgiftsbehandlingar 
påbörjas eller pågående personuppgiftsbehandlingar förändras. Syftet är att 
bestämmelserna i dataskyddsförordningen och övrig tillämplig dataskyddslagstiftning 
ska kunna efterlevas. Sådana dokument och rutiner är tillämpliga bland annat vid 
införande av nya funktioner på webbplatsen. 
All personal genomgår en grundläggande utbildning i dataskydd och riktade 
utbildningsinsatser görs avseende vissa personalkategorier beroende på om och i 
vilken utsträckning deras arbetsuppgifter innebär att de deltar vid pågående eller 
planerade behandlingar av personuppgifter. 
Meta-pixeln har införts på webbplatsen för att Länsförsäkringar AB ska kunna bedriva 
effektiv digital marknadsföring genom att rikta relevanta kommersiella budskap till 
användare utifrån vilka finansiella tjänster som användarna visat intresse för på 
webbplatsen.  
Integritetsskyddsmyndigheten Diarienummer: DI-2021-5568 3(10) 
 Datum: 2024-12-19  
 
Aktivering av delfunktionen Avancerad matchning i Meta-pixeln         
Länsförsäkringar AB har inte i behörig ordning fattat beslut om att tjänsten Avancerad 
matchning skulle tas i bruk. Länsförsäkringar AB har inte haft för avsikt att aktivera 
tjänsten. Det har inte varit Länsförsäkringar AB:s avsikt att behandla andra 
personuppgifter än IP-adresser inom ramen för användningen av Meta-pixeln. Vid en 
närmare undersökning av orsaken till att tjänsten Avancerad matchning kom att 
aktiveras, har det kunnat konstateras att personal hade vidtagit vissa åtgärder utan att 
inse att åtgärderna ledde till att tjänsten togs i bruk av samtliga bolag som använder 
webbplatsen länsförsäkringar.se. 
Länsförsäkringar AB:s överföring av personuppgifter via funktionen Avancerad 
matchning till Meta 
Under den period som Avancerad matchning var i bruk har personuppgifter överförts 
till Meta i så kallad hashad krypteringsform2 om de användare som har fyllt i uppgifter i 
formulär på webbplatsen. 
Personuppgifterna har matchats med facebookprofiler för att rikta annonser på 
Facebook utifrån de sidor som användaren besökt på webbplatsen.  
Exakt hur Avancerad matchning har påverkat annonseringen är inte fastställt. Att detta 
resulterat i riktad kommunikation från Länsförsäkringar AB på Facebook kan inte 
uteslutas. Funktionen bidrog till att följande uppgifter överfördes:  
• För- och efternamn,  
• Telefonnummer, 
• E-postadress och  
• Boendeort.  
Det har dock inte i samtliga fall varit samtliga uppgifter för varje registrerad som förts 
över till Meta, utan det kan ha förekommit enskilda uppgifter, exempelvis enbart en e-
postadress. 
Uppgifterna lämnades ut från formulär på Länsförsäkringar AB:s webbplats och ingen 
särskiljning kring huruvida det var en kund eller inte som fyllde i formulären har gjorts. 
De formulär som kunde fyllas i av användare och som medförde att de ifyllda 
uppgifterna överfördes till Meta var exempelvis formulär för anmälan till nyhetsbrev 
eller intresse av att få veta mer om en produkt eller tjänst. Inga uppgifter om att en 
användare var eller blev kund framgick av den information i formulären som delades 
med Meta. 
Enligt uppgift från Meta har personuppgifterna raderats inom 48 timmar efter 
mottagandet. På grund av att personuppgifterna överfördes till Meta i hashad 
krypteringsform och har raderats har det inte varit möjligt att identifiera vilka eller hur 
många registrerade som har påverkats av incidenten.  
Åtgärder som vidtagits efter personuppgiftsincidenten 
Med anledning av incidenten har Länsförsäkringar AB sett över sina rutiner och 
webbplatsens kodstruktur för att förhindra att liknande situationer inträffar. En dialog 
 
2 IMY:s tillägg: Hashning är en kryptografisk envägsfunktion som kan användas för att åstadkomma 
pseudonymisering, som är en möjlig säkerhetsåtgärd enligt artikel 32 i dataskyddsförordningen, genom att 
personuppgifter ersätts med en så kallad hashsumma. Det innebär att de ersatta personuppgifterna inte är tillgängliga 
i klartext och att det behövs kompletterande uppgifter för att det ska gå att identifiera den registrerade.   
Integritetsskyddsmyndigheten Diarienummer: DI-2021-5568 4(10) 
 Datum: 2024-12-19  
 
med Meta och distributörer av Metas tjänster har också inletts för att minimera risken 
för att personal oavsiktligt aktiverar Metas tjänster och funktioner som skett i detta fall. 
Länsförsäkringar AB har vidtagit följande tekniska och organisatoriska 
säkerhetsåtgärder för att förebygga och upptäcka otillåten utgående trafik 
motsvarande den som upptäcktes den 4 juni 2021. 
Ett flertal organisatoriska säkerhetsåtgärder har vidtagits såsom översyn av samtliga 
behörigheter och behörighetsnivåer för medarbetare med tillgång till webbaserade 
verktyg. Skärpta behörighetskrav har införts, exempelvis kräver samtliga 
kodförändringar rörande spårning på webbplatsen godkännande av två behöriga 
medarbetare. Berörda medarbetare har också erhållit ytterligare utbildning för att öka 
medarbetarnas kunskap om lagstiftning kring mätning och spårning i digitala kanaler. 
För att ytterligare minska risken för otillåten utgående trafik genomförs regelbundet 
även manuella kontroller av inställningar och dataflöden i de verktyg som används 
som en del i marknadsprocessen. En utredning pågår även internt för att se över 
förutsättningarna för att automatiskt kunna genomföra kontroller av dataflöden från 
webbplatser till tredje part. 
Den aktuella Meta-pixeln är avstängd och det finns inte någon plan på att aktivera den 
igen. Länsförsäkringar AB har vidtagit tekniska säkerhetsåtgärder som omöjliggör 
tjänsten Avancerad matchning även om Meta-pixeln i framtiden skulle återinföras. 
Länsförsäkringar AB har även utvecklat ett filter för att hindra överföring av 
personuppgifter från fritextfält.  
Motivering av beslutet 
Tillämpliga bestämmelser m.m.  
Av artikel 95 i dataskyddsförordningen följer att dataskyddsförordningen inte ska 
innebära några ytterligare förpliktelser för fysiska eller juridiska personer som 
behandlar personuppgifter, för sådana områden som redan omfattas av skyldigheter 
enligt det så kallade eDataskyddsdirektivet3. eDataskyddsdirektivet har genomförts i 
svensk rätt genom lagen (2022:482) om elektronisk kommunikation (LEK), där bland 
annat insamling av uppgifter genom webbkakor regleras. 
Enligt 9 kap. 28 § LEK, som genomför artikel 5.3 i eDataskyddsdirektivet, får uppgifter 
lagras i eller hämtas från en abonnents eller användares terminalutrustning endast om 
abonnenten eller användaren får tillgång till information om ändamålet med 
behandlingen och samtycker till den. Vidare framgår att detta inte hindrar sådan 
lagring eller åtkomst som behövs för att överföra ett elektroniskt meddelande via ett 
elektroniskt kommunikationsnät eller som är nödvändig för att tillhandahålla en tjänst 
som användaren eller abonnenten uttryckligen har begärt. LEK trädde i kraft den 3 juni 
2022. Under den i ärendet aktuella tiden gällde dock samma krav enligt 6 kap. 18 § 
lagen om (2003:389) om elektronisk kommunikation. Det är Post- och telestyrelsen 
som är tillsynsmyndighet enligt LEK (1 kap 5 § förordningen (2022:511) om elektronisk 
kommunikation). 
 
3 Europaparlamentets och rådets direktiv 2002/58/EG av den 12 juli 2002 om behandling av personuppgifter och  
integritetsskydd inom sektorn för elektronisk kommunikation (direktiv om integritet och elektronisk kommunikation).   
 
Integritetsskyddsmyndigheten Diarienummer: DI-2021-5568 5(10) 
 Datum: 2024-12-19  
 
Europeiska dataskyddsstyrelsen (EDPB) har yttrat sig över samspelet mellan 
eDataskyddsdirektivet och dataskyddsförordningen. Av yttrandet följer bl.a. att den 
nationella tillsynsmyndighet som utsetts enligt eDataskyddsdirektivet ensamt är 
behörig att övervaka efterlevnaden av direktivet. Däremot är tillsynsmyndigheten enligt 
dataskyddsförordningen behörig tillsynsmyndighet för den behandling som inte 
regleras särskilt i eDataskyddsdirektivet.4 
EDPB har den 7 oktober 2024 antagit riktlinjer gällande den tekniska omfattningen av 
artikel 5.3 i eDataskyddsdirektivet. I riktlinjerna anges bland annat att ett vanligt 
tillvägagångssätt för företag är användningen av unika identifierare eller beständiga 
identifierare. Sådana identifierare kan härledas från beständiga personuppgifter 
(namn, efternamn, mejladress, telefonnummer etc.) vilka hashas på användarens 
enhet, samlas in och delas mellan flera personuppgiftsansvariga för att unikt identifiera 
en person genom olika datamängder (användardata som samlats in genom 
användandet av en webbsida eller applikation, kundrelationshantering som avser 
online- eller offlineköp eller prenumerationer etc.). I riktlinjerna klargörs att 
omständigheten att informationen matas in av användaren inte utesluter 
tillämpligheten av artikel 5.3 i eDataskyddsdirektivet eftersom informationen tillfälligt 
lagras på terminalen innan den samlas in. När det gäller insamling genom unika 
identifierare på webbsidor eller mobilapplikationer ger den insamlande parten 
instruktioner till webbläsaren (genom kod som distribueras till terminalen/klienten) som 
skickar informationen. Därmed sker en hämtning av uppgifter och artikel 5.3 är 
tillämplig.5 Den omständigheten att den insamlande parten som instruerar terminalen 
att skicka tillbaka informationen inte är densamma som den som tar emot 
informationen utesluter inte tillämpligheten av artikel 5.3 i eDataskyddsdirektivet.6  
Personuppgiftsansvarig är enligt artikel 4.7 i dataskyddsförordningen en fysisk eller 
juridisk person, offentlig myndighet, institution eller annat organ som ensamt eller 
tillsammans med andra bestämmer ändamålen och medlen för behandlingen av 
personuppgifter. Om ändamålen och medlen för behandlingen bestäms av 
unionsrätten eller medlemsstaternas nationella rätt kan den personuppgiftsansvarige 
eller de särskilda kriterierna för hur denne ska utses föreskrivas i unionsrätten eller i 
medlemsstaternas nationella rätt. 
Den personuppgiftsansvarige ska enligt artikel 5.2 i datasskyddförordningen ansvara 
för och kunna visa att de grundläggande principerna i artikel 5.1 i 
dataskyddsförordningen följs (principen om ansvarsskyldighet).  
Av artikel 32.1 i dataskyddsförordningen följer att den personuppgiftsansvarige ska 
vidta lämpliga tekniska och organisatoriska åtgärder för att säkerställa en 
säkerhetsnivå som är lämplig i förhållande till risken med behandlingen. Vid 
bedömningen av vilka tekniska och organisatoriska åtgärder som är lämpliga ska den 
personuppgiftsansvarige beakta den senaste utvecklingen, genomförandekostnaderna 
och behandlingens art, omfattning, sammanhang och ändamål samt riskerna för 
fysiska personers rättigheter och friheter.  
Enligt artikel 32.1 omfattar lämpliga skyddsåtgärder, när det är lämpligt, 
 
• Pseudonymisering och kryptering av personuppgifter.  
 
4 Yttrande 5/2019 om samspelet mellan direktivet om integritet och elektronisk kommunikation och den allmänna 
dataskyddsförordningen, särskilt när det gäller dataskyddsmyndigheternas behörighet, uppgifter och befogenheter, 
antaget den 12 mars 2019, punkt 68 och 69.  
5 EDPB:s riktlinjer Guidelines 2/2023 on Technical Scope of Art. 5(3) of ePrivacy Directive, punkt 61–63.  
6 Ibid, punkt 34.  
Integritetsskyddsmyndigheten Diarienummer: DI-2021-5568 6(10) 
 Datum: 2024-12-19  
 
• Förmågan att fortlöpande säkerställa konfidentialitet, integritet, tillgänglighet 
och motståndskraft hos behandlingssystemen och tjänsterna.  
• Förmågan att återställa tillgängligheten och tillgången till personuppgifter i 
rimlig tid vid en fysisk eller teknisk incident.  
• Ett förfarande för att regelbundet testa, undersöka och utvärdera effektiviteten 
hos de tekniska och organisatoriska åtgärder som ska säkerställa 
behandlingens säkerhet. 
  
Enligt artikel 32.2 i dataskyddsförordningen ska vid bedömningen av lämplig 
säkerhetsnivå särskild hänsyn tas till de risker som behandlingen medför, i synnerhet 
för oavsiktlig eller olaglig förstöring, förlust eller ändring eller till obehörigt röjande av 
eller obehörig åtkomst till de personuppgifter som överförts, lagrats eller på annat sätt 
behandlats. 
I skäl 75 till dataskyddsförordningen anges faktorer som ska beaktas vid bedömningen 
av risken för fysiska personers rättigheter och friheter. Bland annat nämns förlust av 
konfidentialitet när det gäller personuppgifter som omfattas av tystnadsplikt samt om 
behandlingen avser uppgifter om hälsa eller sexualliv. Vidare ska beaktas om 
behandlingen gäller personuppgifter om sårbara fysiska personer, framförallt barn, 
eller om behandlingen inbegriper ett stort antal personuppgifter och gäller ett stort 
antal registrerade.  
I skäl 76 till dataskyddsförordningen anges att hur sannolik och allvarlig risken för den 
registrerades rättigheter och friheter är bör fastställas utifrån behandlingens art, 
omfattning, sammanhang och ändamål. Risken bör utvärderas på grundval av en 
objektiv bedömning, genom vilken det fastställs huruvida uppgiftsbehandlingen 
inbegriper en risk eller hög risk. 
Integritetsskyddsmyndighetens bedömning 
IMY ska inledningsvis ta ställning till om dataskyddsförordningen är tillämplig och om 
IMY är behörig tillsynsmyndighet. Om så är fallet ska IMY pröva frågan om 
Länsförsäkringar AB är personuppgiftsansvarig och om bolaget i så fall har vidtagit 
lämpliga säkerhetsåtgärder enligt artikel 32 i dataskyddsförordningen för att skydda de 
personuppgifter som behandlats vid användning av Meta-pixeln med funktionen 
Avancerad matchning aktiverad under perioden den 10 mars till och med den 21 juni 
2021.  
IMY är behörig tillsynsmyndighet  
IMY:s granskning tar sikte på Länsförsäkringar AB:s användning av Meta-pixeln, ett 
scriptbaserat verktyg i form av ett kodstycke, på Länsförsäkringar AB:s webbplats, där 
funktionen Avancerad matchning senare kom att aktiveras. Funktionen Avancerad 
matchning har medfört att Meta-pixeln instruerat användarnas webbläsare att samla in 
och hasha information i form av de personuppgifter som användarna angett på sidan. 
Utifrån dessa uppgifter har en unik identifierare skapats som tillfälligt lagrats i 
användarens terminal och sedan förts över till, och därmed hämtats av, Meta för 
matchning. Den aktuella behandlingen har därmed omfattat både sådan lagring i och 
hämtning från användares terminalutrustning som avses i 9 kap. 28 § i LEK, och 
motsvarande bestämmelse i 6 kap. 18 § lagen om (2003:389) om elektronisk 
kommunikation.  
Post- och telestyrelsen är ensamt behörig att utöva tillsyn över tillämpningen av LEK. 
IMY:s granskning avser dock om Länsförsäkringar AB vidtagit tillräckliga 
Integritetsskyddsmyndigheten Diarienummer: DI-2021-5568 7(10) 
 Datum: 2024-12-19  
 
säkerhetsåtgärder, vilket inte är något som regleras särskilt i LEK. IMY är därmed 
behörig att utreda den fråga som tillsynsärendet gäller. 
Länsförsäkringar AB är personuppgiftsansvarig  
Länsförsäkringar AB har uppgett att Länsförsäkringar AB är personuppgiftsansvarig för 
den personuppgiftsbehandling som granskats i ärendet. Av utredningen framgår att 
syftet med att implementera och använda Meta-pixeln varit att optimera 
Länsförsäkringar AB:s marknadsföring. Genom att behandla uppgifter om besökares 
beteende på webbplatsen har Länsförsäkringar AB:s marknadsföring på Metas tjänst 
Facebook således kunnat optimeras. 
  
IMY konstaterar att Länsförsäkringar AB har bestämt hur behandlingen ska gå till och 
för vilket ändamål personuppgifterna ska behandlas. IMY bedömer därför att det är 
Länsförsäkringar AB som enligt artikel 4.7 i dataskyddsförordningen är 
personuppgiftsansvarig för den personuppgiftsbehandling som tillsynen omfattar. 
Har Länsförsäkringar AB säkerställt en lämplig säkerhetsnivå för 
personuppgifterna?  
Behandlingen har innefattat en risk  
Den personuppgiftsansvarige ska vidta åtgärder för att säkerhetsställa en skyddsnivå 
som är lämplig utifrån riskerna med behandlingen. Bedömningen av lämplig skydds-
nivå ska göras med beaktande av bland annat behandlingens art, omfattning, 
sammanhang och ändamål samt riskerna, av varierande sannolikhetsgrad och allvar, 
för fysiska personers rättigheter och friheter. På grundval av en objektiv bedömning 
ska fastställas huruvida behandlingen innebär en risk eller hög risk.  
Av utredningen i ärendet framgår att Länsförsäkringar AB genom att införa Meta-pixeln 
och funktionen Avancerad matchning oavsiktligt fört över uppgifter till Meta om namn- 
och kontaktuppgifter avseende webbplastbesökare som lämnat ifrån sig sådana 
uppgifter i formulär på Länsförsäkringar AB:s webbplats.  
IMY gör följande bedömning av riskerna med behandlingen av de registrerades 
personuppgifter. 
De registrerade har lämnat ifrån sig bland annat namn- och kontaktuppgifter till ett 
företag som bedriver försäkringsverksamhet och uppgifterna har därmed förekommit i 
ett sammanhang där de registrerade måste ha kunnat förvänta sig en hög grad av 
konfidentialitet. Länsförsäkringar AB har haft rutiner på plats som följts vid införandet 
av Meta-pixeln. Meta-pixeln har därmed varit införd på ett sådant sätt att när 
funktionen Avancerad matchning slogs på möjliggjordes endast överföring av ett 
begränsat antal uppgifter om en registrerad och som inte avslöjade om den 
registrerade var kund hos Länsförsäkringar AB eller som rörde uppgifter i en 
registrerads eventuella kundförhållande med Länsförsäkringar AB. Hur många 
registrerade som har påverkats av incidenten har inte kunnat identifieras.   
Sammanfattningsvis bedömer IMY att behandlingen, med hänsyn till sin art, omfattning 
och sammanhanget, har inneburit en risk som medfört ett krav på Länsförsäkringar AB 
att säkerställa en skyddsnivå som är lämplig i förhållande till den aktuella risken. 
Åtgärderna skulle bland annat säkerställa att personuppgifterna skyddades mot förlust 
av kontroll. 
Integritetsskyddsmyndigheten Diarienummer: DI-2021-5568 8(10) 
 Datum: 2024-12-19  
 
Länsförsäkringar AB har inte vidtagit tillräckliga skyddsåtgärder 
IMY ska därefter bedöma om Länsförsäkringar AB har säkerställt den skyddsnivå som 
krävts för att skydda de registrerades personuppgifter.  
Av Länsförsäkringar AB:s uppgifter framgår att de har formaliserade rutiner för att 
säkerställa en korrekt behandling av personuppgifter inför, i samband med och efter 
införandet av nya funktioner på webbplatsen och att dessa rutiner finns 
dokumenterade i Länsförsäkringar AB:s styrdokument.  
IMY konstaterar att Länsförsäkringar AB således haft organisatoriska åtgärder på plats 
i form av rutiner som dokumenterats i Länsförsäkringar AB:s styrdokument. 
Länsförsäkringar AB har dock i det aktuella fallet inte följt sina rutiner. Länsförsäkringar 
AB har haft Meta-pixeln införd på Länsförsäkringar AB:s webbplats och funktionen 
Avancerad matchning i Meta-pixeln har därefter aktiverats utan att Länsförsäkringar 
AB varit medvetet om det. Som en konsekvens av att Länsförsäkringar AB vid 
införandet av denna funktion inte följt sina rutiner och dokumenterat vad som skett har 
det inte varit möjligt för Länsförsäkringar AB att upptäcka och i efterhand verifiera hur 
eller av vem denna funktion aktiverades.  
Som en följd av att funktionen Avancerad matchning aktiverats utan Länsförsäkringar 
AB:s vetskap har Länsförsäkringar AB fört över uppgifter till Meta om 
webbplatsbesökare som inte var avsedda att överföras.  
Länsförsäkringar AB har således saknat förmåga att upptäcka den pågående 
överföringen av personuppgifter till Meta. IMY anser att Länsförsäkringar AB borde ha 
haft ett sådant systematiskt säkerhetsarbete att detta skulle ha upptäckts av 
Länsförsäkringar AB. Ett sådant säkerhetsarbete innefattar att kontroller görs med viss 
regelbundenhet. Eftersom Länsförsäkringar AB endast har haft rutiner för att följa upp 
dokumenterade förändringar som utförts enligt uppsatta rutiner, har Länsförsäkringar 
AB saknat förmåga att upptäcka och åtgärda förändringar som, liksom i det aktuella 
fallet, genomförts utan att rutinerna följts. Mot denna bakgrund konstaterar IMY att 
Länsförsäkringar AB har saknat tekniska och organisatoriska säkerhetsrutiner för att 
systematiskt följa upp och upptäcka oavsiktliga förändringar i sina system.  
Som en följd av att Länsförsäkringar AB dels inte tillämpat sina organisatoriska 
säkerhetsrutiner när Länsförsäkringar AB införde funktionen Avancerad matchning, 
dels saknat organisatoriska och tekniska säkerhetsrutiner för att upptäcka överföringar 
har personuppgifter om ett okänt antal personer obehörigen förts över till Meta.  
IMY konstaterar sammanfattningsvis att Länsförsäkringar AB vid användningen av 
Meta-pixeln inte har vidtagit tillräckliga tekniska och organisatoriska åtgärder för att 
säkerställa en säkerhetsnivå som varit lämplig i förhållande till risken. Detta innebär att 
Länsförsäkringar AB under perioden den 10 mars 2021 till och med den 4 juni 2021 
har behandlat personuppgifter i strid med artikel 32.1 i dataskyddsförordningen.  
Val av ingripande  
Av artikel 58.2 i och artikel 83.2 i dataskyddsförordningen framgår att IMY bland annat 
har befogenhet att påföra en administrativ sanktionsavgift. Beroende på 
omständigheterna i det enskilda fallet ska en administrativ sanktionsavgift påföras 
utöver eller i stället för de andra åtgärder som avses i artikel 58.2, som t.ex. 
förelägganden och förbud. Om det är fråga om en mindre överträdelse får IMY enligt 
Integritetsskyddsmyndigheten Diarienummer: DI-2021-5568 9(10) 
 Datum: 2024-12-19  
 
vad som anges i skäl 148 i stället för att påföra en sanktionsavgift utfärda en 
reprimand enligt artikel 58.2 b. Hänsyn ska tas till försvårande och förmildrande 
omständigheter i fallet, såsom överträdelsens karaktär, svårighetsgrad och varaktighet 
samt tidigare överträdelser av relevans.  
Den konstaterade överträdelsen har skett genom att Länsförsäkringar AB behandlat 
personuppgifter med en otillräcklig säkerhetsnivå vilket lett till att Länsförsäkringar AB 
fört över fler personuppgifter än vad som varit avsett om ett okänt antal registrerade till 
Meta under knappt tre månaders tid. Länsförsäkringar AB har saknat förmåga att 
under denna tid på egen hand upptäcka överföringen av personuppgifter till Meta.  
Överträdelsen har skett i försäkringsverksamhet där de registrerade måste anses ha 
haft en berättigad förväntan på hög grad av konfidentialitet. Länsförsäkringar AB har 
dock vidtagit åtgärder som begränsat intrånget i de registrerades personliga integritet. 
Länsförsäkringar AB har vid införandet av Meta-pixeln placerat den på ett sådant sätt 
på webbplatsen att uppgifter om att en registrerad var kund hos Länsförsäkringar AB 
inte kunnat utläsas av de uppgifter som fördes över till Meta när funktionen Avancerad 
matchning aktiverades. Det har därmed inte varit fråga om uppgifter som omfattats av 
tystnadsplikt. Det har varit fråga om relativt få personuppgifter avseende varje 
registrerad som förts över till Meta och det har inte avsett integritetskänsliga uppgifter. 
Vidare har överföringen skett under ett kortare tidsintervall. Personuppgifterna har förts 
över i hashat, det vill säga oläsligt, format till en enda mottagare och det rör sig 
därmed inte om ett okontrollerat röjande där uppgifterna exempelvis delats till många 
obehöriga eller funnits publikt tillgängliga. Vid en sammantagen bedömning finner IMY 
att det är fråga om en sådan mindre överträdelse som avses i skäl 148 till 
dataskyddsförordningen och att Länsförsäkringar AB därför ska ges en reprimand. 
Detta beslut har fattats av enhetschefen Catharina Fernquist efter föredragning av 
seniora juristen Hans Kärnlöf. Vid den slutliga handläggningen av ärendet har även it- 
och informationssäkerhetsspecialisten Petter Flink medverkat. 
Catharina Fernquist 
Kopia till 
Länsförsäkringar AB:s dataskyddsombud  
Integritetsskyddsmyndigheten Diarienummer: DI-2021-5568 10(10) 
 Datum: 2024-12-19  
 
Hur man överklagar  
Om ni vill överklaga beslutet ska ni skriva till Integritetsskyddsmyndigheten. Ange i 
skrivelsen vilket beslut ni överklagar och den ändring som ni begär. Överklagandet ska 
ha kommit in till Integritetsskyddsmyndigheten senast tre veckor från den dag ni fick 
del av beslutet. Om överklagandet har kommit in i rätt tid sänder 
Integritetsskyddsmyndigheten det vidare till Förvaltningsrätten i Stockholm för 
prövning.  
Ni kan e-posta överklagandet till Integritetsskyddsmyndigheten om det inte innehåller 
några integritetskänsliga personuppgifter eller uppgifter som kan omfattas av 
sekretess. Myndighetens kontaktuppgifter framgår av beslutets första sida.  
 
 
 
